{
  "articles": [
    {
      "id": 1,
      "title": "DLACZEGO PRZYWÓDZTWO W SPORCIE?",
      "photo": "",
      "author": "Dodano: 05 maja 2023 | Autor: Maja Marciniak",
      "shortDesc": "Od prawie dziesięciu lat pracuję w sporcie. Towarzyszę zawodnikom, drużynom i trenerom w przygotowaniach do startów, meczów i imprez rangi mistrzowskiej a także olimpijskiej. Przez kilka lat funkcjonowałam jako członek sztabu szkoleniowego w roli trenera mentalnego, wspierając drużynę kobiet piłki ręcznej ekstraklasy.",
      "longDesc": "Od prawie dziesięciu lat pracuję w sporcie. Towarzyszę zawodnikom, drużynom i trenerom w przygotowaniach do startów, meczów i imprez rangi mistrzowskiej a także olimpijskiej. Przez kilka lat funkcjonowałam jako członek sztabu szkoleniowego w roli trenera mentalnego, wspierając drużynę kobiet piłki ręcznej ekstraklasy. Mam liczne doświadczenia ze sztabów szkoleniowych piłki nożnej, piłki siatkowej, sportów walk – w tym w kadrze seniorów w boksie olimpijskim. Każdy sezon dawał mi możliwość obserwowania bardzo różnych stylów trenerskich, różnych podejść do pracy z zawodnikiem, a na końcu różnych osobowości. Bazując na swojej wiedzy, doświadczeniach we wcześniejszej pracy szkoleniowej i coachingowej w biznesie starałam się wspierać sztaby w podejmowaniu najlepszych decyzji. Od początku tej pracy ogromnie fascynował mnie temat wpływu trenera – lidera na ludzi wokół. Mogłam obserwować, jak sposób w jaki się komunikował, jak rozdzielał zadania, jak motywował przed wyzwaniem i wspierał po porażce – jak to wpływa na zespół i jakie przynosi efekty. Bardzo szybko zdałam sobie sprawę, że rola trenera, to rola przywódcza i pod wieloma względami przypomina rolę przywódcy wojskowego czy biznesowego. Rozpoczęłam sama edukację i rozwój w zakresie tego tematu, by dostarczać trenerom z którymi współpracuję najlepsze narzędzia i skuteczne rozwiązana. Sięgałam do szkoleń, literatury z różnych obszarów w temacie przywództwa, by potem móc przełożyć owe zagadnienia na teren sportu. Tak powstały sesje coachingowe dla trenerów, liczne warsztaty i szkolenia. Okazało się, że w sporcie jest ogromne zapotrzebowania na zagadnienia psychologiczne, na kompetencje interpersonalne i na umiejętności, które pozwalają z satysfakcją wykonywać swoją prace. Dość szybko zauważyłam również, że o ile trenerzy w toku szkolenia otrzymują sporo wiedzy technicznej (z zakresu danej dyscypliny sportowej), taktycznej, a nawet wiedzy o przygotowaniu motorycznym czy o odżywianiu, niewiele dowiadują się o tym jak samemu funkcjonować w zdrowy i efektywny sposób przez wiele lat w sporcie. Od trenerów oczekuje się, że będą sobie radzić ze stresem, z presją i wspierać w tych momentach zawodnika, nigdzie jednak nie uczy się jak to robić… Od trenerów oczekuje się nieustannej motywacji, pasji, zaangażowania a z drugiej strony brakuje szkoleń, książek czy narzędzi na temat jak dbać o własne zasoby by się nie wypalić w tej pracy. To wszystko zapoczątkowało moje poszukiwania a także przygotowywanie narzędzi, warsztatów które pomagają trenerom prowadzącym zawodników i drużyny sportowe w rozwijaniu swojej kariery. Wszystko w taki sposób by osiągali cele sportowe, mieli poczucie satysfakcji a także świadomie zarządzali innymi, ważnymi obszarami swojego życia. Większość kursów czy szkół przywództwa swój program zaczyna właśnie od autoprzywództwa. Nie można zarządzać ludźmi, koncentrować uwagę wyłącznie na innych, nie mając świadomości tego co w nas się dzieje, co wymaga doskonalenia a czasem odpoczynku. Skuteczność lidera zależy w głównej mierze nie od jego narzędzi czy technik, które stosuje ale przede wszystkim od tego jak zarządza własnymi zasobami. Wiedza taktyczna, techniczna jest dostępna dzisiaj dla każdego. To co może Ciebie trenerze wyróżnić to Twoja wyjątkowa osobowość. To na niej zbudowany jest autorytet, to przez to kim jesteś wywierasz największy wpływ. Często to powtarzam – techniki, sposoby, metody są dodatkiem. TO TY JESEŚ NAJWAŻNIJESZYM NARZĘDZIEM WYWIERANIA WPŁYWU. Ty, bo jesteś niepowtarzalny. I im lepiej znasz siebie, swoje atuty, swoje obszary do rozwoju, swoje talenty – tym większy wpływ możesz wybierać na tych, z którymi pracujesz. Dlatego oprócz znajomości własnej dyscypliny sportu, wiedzy o przygotowaniu fizycznym czy zdrowych nawykach odżywiania warto zgłębić wiedzę na temat siebie samego. Lider świadomy siebie wywiera wpływ każdą swoją decyzją, każdym słowem. Inspiruje po prostu przez to jaki jest. Na koniec moje spostrzeżenie dotyczące tego, że lider jest zwykle dość samotny. Oczywiście może mieć asystentów, pomocników czy innych trenerów. Jednak ostateczna decyzja i ostateczna odpowiedzialność spadają na jedną osobę. Jak dołożymy do tego oczekiwania, sportowe emocje a nawet duże stawki – wówczas ciężar odpowiedzialności robi się olbrzymi. Aby sobie z tym poradzić trzeba znać siebie. Trzeba wiedzieć, kiedy sięgnąć po wsparcie, jak radzić sobie z odpowiedzialnością i jak przygotować się do tej roli, która jest jak wspomniałam dość samotna. Odpowiedzią na te wszystkie kwestie jest świadome przemierzanie drogi zwanej przywództwem. Uczenie się o sobie, o ludziach, o sporcie. Zdobywanie doświadczeń i odpowiednie wyciąganie z nich wniosków. Budowanie własnej odporności psychicznej. Zgłębianie tajników ludzkiej psychiki, umiejętne zarządzanie naszymi emocjami, decyzjami i motywacją. Przywództwo w sporcie to zaproszenie na ścieżkę świadomego budowania relacji, zespołów i całych klubów sportowych. To droga, która nie ma końca, to most, który jest cały czas w budowie. I chociaż sporo tu wyzwań czy decyzji do podjęcia – ta droga może dawać niezwykłą satysfakcję, poczucie rozwoju i wywierać niesamowity wpływ na tych, z którymi pracujesz."
    }
  ]
}